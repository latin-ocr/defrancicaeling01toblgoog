De Francicae linguae recta pro-
nuntiatione.

Quam vulgo Gallicam linguam appellant,
ego in hoc scripto Francicam voco , non a
Francis Germaniae populis ortam, sed ex
quo Galliae regnum, omnium gentium velut
commune emporium, in Franciae nomen ultro
concessit, ex caeterorum pene idiomatum
commixtione satam, ac tandem sicÎ‡ excultam
et auctam , ut a plurimis eius cognitio , tum
propter sermonis elegantiam, tum etiam prop-
ter commercii utilitatem hodie expetatur.
Eius autem rectam pronuntiationem duo prae-
cipue reddunt exteris hominibus difficilem.
Unum, quod unaquaeque gens in nativo suo
idiomate peculiare quiddam observat, ad cu-
ius normam dum peregrinas etiam linguas
vitiose inflectit, ita fit ut Germani Germanice,
Angli Anglice, Franci Francice Latinas voces
enuntient tam varie, ut eruditae quidem aurea,
quarum superbissimum est iudicium, graviter
offendantur: vulgus autem imperitum totidem
linguas audire sibi merito videatur. Alte-

